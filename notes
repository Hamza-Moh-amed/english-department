
American: 
Review: 

Comparative: 
Review: work

Docility:
Review:  

Linguistics:
Review: 

Trauma:
Review: work
  
Translation
Review: work

 

عن موضوع الفول واللحمة
صرح مصدر قال مسئول

إن الطب اتقدم جدًا
والدكتور محسن بيقول

إن الشعب المصري خصوصًا
من مصلحته يقرقش فول

حيث الفول المصري عمومًا
يجعل من بني آدم غول

والبروتين الكامن طيه
نادر زيه في أيها فول

تاكل فخدة فى ربع زكيبة
والدكتور محسن مسئول

يديك طاقة وقوة غريبة
تسمن جدًا تبقى مهول

لحمة نباتي ولا في الحاتي
تاكل قدرة تعيش مسطول

***
ثم أضاف الدكتور محسن
إن اللحمة دي سم أكيد

بتزود أوجاع المعدة
وتعود على طولة الإيد

وتنيم بني آدم أكتر
وتفرقع منه المواعيد

واللي بياكلو اللحمة عمومًا
هيخشو جهنم تأبيد

***
يادكتور محسن يا مزقلط
يا مصدر يا غير مسئول

حيث إن إنتو عقول العالم
والعالم محتاج لعقول

ما رأى جنابك وجنابهم
في واحد مجنون بيقول

إحنا سيبونا نموت باللحمة
وانتوا تعيشوا وتاكلوا الفول

ما رأيك ياكابتن محسن
مش بالذمة كلام معقول